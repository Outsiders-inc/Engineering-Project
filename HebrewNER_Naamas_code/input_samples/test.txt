קודם לכן נפגש שרון עם נשיא ארצות הברית, ג'ורג' בוש, ונמסר כי הפגישה התנהלה היטב. שרון ביקש מבוש לשחרר את המרגל הישראלי, ג'ונתן פולארד, המרצה מאסר עולם. שרון אמר כי הדבר "יסייע לו". בוש דחה את הבקשה, ואמר כי לא חל שינוי בעמדתו בנושא.

בתוך כך, קיבלה מועצת הבטחון של האו"ם פה אחד החלטה, הקוראת לכל המדינות לנקוט באמצעים נגד הסתה לטרור בתחומן. הדוחף לקבלת ההחלטה היה ראש הממשלה הבריטי, טוני בלייר, אשר קרא בנאומו במליאה לכל האומות להתאחד כנגד הטרור: "לא ננצח אם לא נהיה מאוחדים". הנשיא בוש אף הוא העלה את נושא הטרור בנאומו, ואמר כי "לכל העמים יש זכות לחופש".